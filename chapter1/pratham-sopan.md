### श्लोक 1

`वर्णानामर्थसंघानां रसानां छन्दसामपि।`

`मङ्गलानां च कर्त्तारौ वन्दे वाणीविनायकौ।।1।।`

`भवानीशङ्करौ वन्दे श्रद्धाविश्वासरूपिणौ।`

`याभ्यां विना न पश्यन्ति सिद्धाःस्वान्तःस्थमीश्वरम्।।2।।`

`वन्दे बोधमयं नित्यं गुरुं शङ्कररूपिणम्।`

`यमाश्रितो हि वक्रोऽपि चन्द्रः सर्वत्र वन्द्यते।।3।।`

`सीतारामगुणग्रामपुण्यारण्यविहारिणौ।`

`वन्दे विशुद्धविज्ञानौ कबीश्वरकपीश्वरौ।।4।।`

`उद्भवस्थितिसंहारकारिणीं क्लेशहारिणीम्।`

`सर्वश्रेयस्करीं सीतां नतोऽहं रामवल्लभाम्।।5।।`

`यन्मायावशवर्तिं विश्वमखिलं ब्रह्मादिदेवासुरा`

`यत्सत्वादमृषैव भाति सकलं रज्जौ यथाहेर्भ्रमः।`

`यत्पादप्लवमेकमेव हि भवाम्भोधेस्तितीर्षावतां`

`वन्देऽहं तमशेषकारणपरं रामाख्यमीशं हरिम्।।6।।`

`नानापुराणनिगमागमसम्मतं यद्`

`रामायणे निगदितं क्वचिदन्यतोऽपि।`

`स्वान्तःसुखाय तुलसी रघुनाथगाथा-`

`भाषानिबन्धमतिमञ्जुलमातनोति।।7।।`



